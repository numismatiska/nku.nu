<html>
<head>
<title>Numismatiska Klubben i Uppsala</title>
</head>
<body bgcolor="#FFFFFF" alink="#000000" vlink="#000000" link="#000000">
<table width="99%" height="99%" border="0">
<tr valign="middle">
<td colspan="2"height="120">
<center>
<a href="index.html"><img align="middle" alt="Numismatiska Klubben i Uppsala" src="banner.gif" border="0" width="450" height="136"></a>
</center>
<br>
<br>
</td>
</tr>
<tr valign="top">
<td width="160">
<font face="arial,helvetica" size="3" color="#FFFFFF">
<b>
<a href="index.html">Startsida</a><br>
<a href="program.html">Program</a><br>
<a href="motesreferat.html">M&ouml;tesreferat</a><br>
<a href="medlem.html">Bli medlem</a><br>
<a href="historik.html">Historik</a><br>
<a href="stadgar.html">Stadgar</a><br>
<a href="samla.html">Samla mynt</a><br>
<a href="boken.html">Jubileumsbok</a><br>
<a href="boken2009.html">Jubileumsbok 2009</a><br>
<a href="boken2019.html">Jubileumsbok 2019</a><br>
<a href="smaskrifter.html">Småskrifter</a><br>
<a href="auktionskataloger.html">Auktionskatalog</a><br>
<a href="links.html">L&auml;nkar</a><br>
<a href="kontakt.html">Kontakt</a><br>
</b>
</font>
</td>
<td>


<center>
<b><big>Myntdag i Uppsala 2004</big></b>
<br>
<br>
<i>Curt Ekström</i>
</center>
<br>
<br>
Lördagen den 3 april 2004 anordnades för tredje året i rad "Myntdag i Uppsala" på Museum Gustavianum - det har nu blivit något av en tradition. Myntdagen arrangerades av Museum Gustavianum i samarbete med Uppsala universitets myntkabinett och Numismatiska klubben i Uppsala. Antalet besökare var till synes något färre än under tidigare år. Det vackra vårvädret lockade förmodlingen till andra konkurrerande aktiviteter. 
<br><br>

En populär programpunkt var som vanligt expertbedömningen av besökarnas medhavda mynt, medaljer, polletter och sedlar. Vid denna myntens "antikrunda" var det många som kom med förhoppningen att de hade en raritet i byrålådan. Klubbens expert Lars-Eric Rundquist hade fullt upp med bedömningarna och värderingarna. 
<br><br>

Temat för årets myntdag var "1700-tal", vilket återspeglades i utställningarna och de givna föredragen.
<br><br>

Harald Nilsson, föreståndare för Uppsala universitets myntkabinett, presenterade en mindre utställning med numismatisk 1700-talslitteratur från kabinettet, t.ex. böcker av Elias Brenner och Ewald Ziervogel, samt universitetslitteratur med anknytning till 1700-talet, t.ex. Mikael Alms doktorsavhandling från 2002: "Kungsord i elfte timmen - språk och självbild i det gustavianska enväldets legitimitetskamp 1772 - 1809".
<br><br>

Vi hade i år glädjen att utvidga kretsen av utställare. Lagge Ekström, kopparmyntspecialist från Myntklubben Skilling Banco i Linköping, presenterade en utställning kopparmynt från 1700-talet. Här kunde man tydligt följa utvecklingen under 1700-talet med dess likheter, olikheter, och variationer inom olika mynttyper. 
<br><br>

Fotograf Gabriel Hildebrand från Stockholm gav i en PowerPoint-presentation en imponerande exposé över de konstverk i form av mynt och medaljer han under sin breda yrkeskarriär dokumenterat för ett stort antal uppdragsgivare. Sakinformationen, kryddad med humoristiska detaljer, bidrog till helhetsbilden.
<br><br>

Som komplement till sin utställning med kopparmynt från 1700-talet gav Lagge Ekström från Linköping ett föredrag om "1700-talets kopparmyntning". Här fick vi, igen i en PowerPoint-presentation, en entusiastisk genomgång av det rika urval av varianter som förekommer inom olika mynttyper och hur de utvecklats med tiden. 
<br><br>

Fil.dr. Mikael Alm gav ett föredrag med titeln "En gustaviansk historia - Gustaf III, Gustaf IV Adolf och medaljkonsten" baserat på avhandlingen, som ovan refereras till. Det gustavianska enväldets legitimitetskamp presenterades som det avspeglas i medaljkonsten. Exempel gavs på Gustaf III:s högljudda och Gustaf IV Adolfs mer lågmälda framtoning uttryckt i medaljer på teman som endräkt, trygghet, medborgare och frihet. Mikael Alm gav i föredraget en levande och spännande beskrivning av maktkampen i slutet av 1700-talet och början av 1800-talet. 
<br><br>

Föredragshållarna avtackades av Harald Nilsson, och fick var sitt exemplar av Numismatiska klubben i Uppsalas jubileumsbok "Samlad Glädje" samt universitetschoklad.
<br>
<br>
<br>
<hr>
<br>
<b>Bilder:</b><br>
Klicka på bilderna för större versioner.
<br><br>
<a href="myntdag2004/affisch.jpg"><img src="myntdag2004/taffisch.jpg" border="0"></a><br>
Myntdagens affisch.
<br>
<br>
<a href="myntdag2004/1.jpg"><img src="myntdag2004/t1.jpg" border="0"></a><br>
Huvudorganisatörerna av "Myntdag i Uppsala 2004": Curt Ekström, ordförande i Numismatiska klubben i Uppsala, och Harald Nilsson, föreståndare för Uppsala universitets myntkabinett, framför porträttet av Arvid Horn, 1664 - 1742.
<br>
<br>
<a href="myntdag2004/2.jpg"><img src="myntdag2004/t2.jpg" border="0"></a><br>
Medlemmar i Numismatiska klubben i Uppsala: Sven-Erik Olsson, Lars-Eric Rundquist, Magnus Wijk, Kjell Holmberg och Jan Karlsson.
<br>
<br>

<a href="myntdag2004/3.jpg"><img src="myntdag2004/t3.jpg" border="0"></a><br>
Medlemmar i Numismatiska klubben i Uppsala: Lennart Nilsson, Werner Stensgård, Kurt Olsson och Hans Erfelt.
<br>
<br>
<a href="myntdag2004/4.jpg"><img src="myntdag2004/t4.jpg" border="0"></a><br>
Lagge Ekström, Linköping, och Sten-Olof Andersson, Nyköping, vid montrarna med kopparmynt från 1700-talet.
<br>
<br>
<a href="myntdag2004/5.jpg"><img src="myntdag2004/t5.jpg" border="0"></a><br>
Lagge Ekström, Sten-Olof Andersson och Kjell Holmberg beundrar kopparmyntutställningen.
<br>
<br>

<a href="myntdag2004/6.jpg"><img src="myntdag2004/t6.jpg" border="0"></a><br>
Myntdagens "antikrunda" med expertbedömning av medhavda mynt.
<br>
<br>
<a href="myntdag2004/7.jpg"><img src="myntdag2004/t7.jpg" border="0"></a><br>
Fotograf Gabriel Hildebrand poserar efter sitt föredrag "Mynt och medaljer som konst" tillsammans med Harald Nilsson framför porträttet av Olof Rudbeck d.ä., 1630 - 1702.
<br>
<br>
<a href="myntdag2004/8.jpg"><img src="myntdag2004/t8.jpg" border="0"></a><br>
Lagge Ekström med föredraget "1700-talets kopparmyntning" och Fil dr Mikael Alm med föredraget "En gustaviansk historia - Gustaf III, Gustaf IV Adolf och medaljkonsten" tillsammans med Harald Nilsson.

</td>
</tr>
</table>
</body>
</html>

